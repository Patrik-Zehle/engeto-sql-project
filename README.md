# Analýza dostupnosti potravin a vývoje mezd v ČR

Tento projekt se zaměřuje na analýzu dat o mzdách a cenách vybraných potravin v České republice v letech 2006 až 2018. Hlavním cílem je porovnat dynamiku růstu mezd a cen a zjistit, zda existuje závislost na vývoji HDP.

## Výsledky analýzy

### 1. Vývoj mezd v jednotlivých odvětvích
Z provedené analýzy vyplývá, že mzdy v České republice dlouhodobě rostou, nicméně tento růst není zcela lineární napříč všemi odvětvími. V datech jsme identifikovali období, kdy došlo k meziročnímu poklesu průměrné mzdy. Tento jev byl patrný zejména v období kolem ekonomické krize kolem roku 2009–2013, kdy pokles zaznamenala odvětví jako těžba a dobývání nebo ubytování, stravování a pohostinství.

### 2. Dostupnost potravin (Chléb a Mléko)
Při porovnání let 2006 a 2018 je zřejmé, že kupní síla obyvatel vzrostla. Zatímco v roce 2006 si mohl průměrný zaměstnanec za svou mzdu koupit přibližně 1262 kg chleba, v roce 2018 to bylo již 1319 kg. Podobný trend vidíme u mléka, kde v roce 2006 mzda vystačila na 1409 litrů, zatímco v roce 2018 na 1614 litrů. Z toho vyplývá, že dostupnost těchto základních potravin se ve sledovaném období zvýšila.

### 3. Nejpomalejší zdražování potravin
Analýza cenových změn ukázala, že ne všechny potraviny zdražují stejným tempem. Nejpomalejší nárůst ceny (respektive zlevnění) jsme zaznamenali u kategorie Cukr krystal. Za sledované období (2006–2018) se cena této kategorie snížila o 27,52 %. To může být způsobeno například změnami na globálním trhu s komoditami, dotacemi či změnou spotřebních návyků.

### 4. Výrazný nárůst cen oproti mzdám
Hledali jsme rok, ve kterém by ceny potravin rostly o více než 10 procentních bodů rychleji než mzdy. Z dat vyplývá, že **takový rok v analyzovaném období neexistuje**. Hranice 10 % nebyla překročena v žádném roce. Nejvýraznější rozdíl byl zaznamenán v roce **2013**, kdy ceny potravin rostly o **5,1** % a mzdy o **-1,56** %. Rozdíl tedy činil **6,66** procentních bodů (hodnota pod 10).

### 5. Vliv HDP na mzdy a ceny
Porovnání vývoje HDP s růstem mezd a cen naznačuje určitou korelaci, která se však často projevuje se zpožděním. V letech silného růstu HDP (např. 2015–2017) sledujeme následný nárůst mezd. Naopak v době recese (rok 2009), kdy HDP výrazně pokleslo (-4,66 %), došlo v následujících letech ke stagnaci růstu mezd. Vývoj cen potravin je volatilnější a kromě HDP jej ovlivňují i další faktory, jako je úroda či globální ceny komodit.

---
**Metodika a data:**
Data byla čerpána z databáze Engeto Academy. Pro výpočty byly použity průměrné hodnoty za celé roky. Případné chybějící hodnoty (NULL) byly z analýzy vyloučeny, aby nedošlo ke zkreslení výsledků.
